<!doctype html>
<html class="no-js" lang="uk">

	<head>
		<meta charset="utf-8">
		<title>bebyx: Сезон грибів у засуху</title>
		<meta name="description" content="Оповідь Артема Бебика «Сезон грибів у засуху». Магічний реалізм.">
		<meta name="author" content="Артем Бебик">
		<meta name="keywords" content="оповідь, магічний реалізм, еротизм">
		<meta property="article:published_time" content="2016-09-19T11:18EEST" />

		<meta name="viewport" content="width=device-width, initial-scale=1">
		<link rel="stylesheet" href="../main.css">
		</head>

	<body>
		<article>

			<header>
				<h1>Сезон грибів у засуху</br>
						<em style="color:gray;font-size:1.6rem;">(химерна оповідь)</em>
				</h1>
				<small><time datetime="2016-09-19T11:18EEST">19-09-2016</time></small>
			</header>

				<p>Мар'яна настільки запишалась, що перейшла на рідну мову спілкування – що в неї на подвір'ї виріс гриб.</p>

				<p>Перші асоціяції – з Чорнобилем.</p>

				<p>Другі – з інтернетом і Леніним.</p>

				<p>Проте, це був не мухомор. Радше – велетенська печериця.</p>

				<p>Коли до Мар'яни завітала її подружка Валя, то незчулась од такої чудасії – розкрила рота й стала стовпом надворі.</p>

				<p>Хоча сіль печериця (Печериця!) нагадувала лиш звіддалека.</p>

				<p>Мар'яна озирнулась уже коло входу в хату – і довелося вертатись, аби затягнути Валю всередину. І розповісти, що трапилось.</p>

				<p>— Та знаєш, нічого особливого, — мовила Мар'яна, щойно повсідались на кухні. — Отак зранку виходю на подвір'я, подивитись город – і там цей... Гриб.</p>

				<p>— Нічєво сібє... — не могла одійти од шоку Валя.</p>

				<p>Мар'яна запоралась коло плити, заварюючи чай "Сталін".</p>

				<p>— А ти...ета...єщьо нє пробивала єво на фкус?</p>

				<p>— Нуу... я про це думала. Але вирішила спершу його сфоткати. Можна візьму твого телефона?</p>

				<p>— Канєш... — і простягнула подрузі свого білого іФона.</p>

				<p>Мар'яна залила листя чорного міцного чаю окропом і випурхнула надвір зробити пару пробних фот.</p>

				<p>— Непогано вийшло, — мовила, — скинь мені, будь ласка, вконтакті.</p>

				<p>— Харашо...</p>

				<p>Приголомшена Валя почала гучно сьорбати чай, щойно Мар'яна подала на стіл паруючі чашки і всілась сама.</p>

				<p>— Я одного нє понімаю. Откуда???</p>

				<p>— Думаєш, я знаю?</p>

				<p>— Ти главноє ета, мєнтам нє говорі. А то єщьо пєню сдєрут.</p>

				<p>— То ясно...</p>

				<p>І далі чаювали в мовчанці.</p>

				<p>Валя завітала ненадовго, тож напившися досхочу, і підправивши у вбиральні марафета – пішла далі у справах (саме зараз іспити на заочному факультеті історії).</p>

				<p>А Мар'яна визирнула у вікно – знову на Гриб. І впала в задуму.</p>

				<p>Спогадався перший хлопець – Іван. Перше кохання...</p>

				<p>Він дуже любив печериці ("шампіньони", казав він). А от Мар'яну, як виявилось, не дуже. Забравши з собою її дівочу честь, і гроші (майже всі), здриснув одної ночі в невідомому напрямку.</p>

				<p>Тож, Мар'яна мусила шукати джерело прибутку окрім основної роботи (працювала в супермаркеті касиркою).</p>

				<p>Маючи (на щастя!), цілий приватний будинок (у межах міста!), вирішила взяти квартирантку. Кімнати все одно три.</p>

				<p>За годину саме домовилась, що прийде одна, на оглядини. А тут цей... Гриб.</p>

				<p>Недовго думаючи, Мар'яна зашторила вікно у кухні темною запоною, котру причепила поверх звичної.</p>

				<p>І ждала. Час стікав, поки Мар'яна поралась уконтакті, швидко. Відтак – дзвінок.</p>

				<p>— Здрасті! Я скоро буду! — продзеленчала у трубку потенційна квартирантка. Інна її звали, хоча ці дві довгі носові букви геть не пасували її скриготливому тембру.</p>

				<p>— Авжеж.</p>

				<p>І на тому розійшлись. Мар'яна почалапала відчинити хвіртку в воротах. І виглядала.</p>

				<p>Невдовзі на горизонті явилася Інна. Мале, низьке, хоча груди в неї видавалися неабиякі (на відміну від пристойних Мар'яниних).</p>

				<p>Дівчата довго цвіркотіли й пізнавали особливості одна одної словесним потоком. І врешті –</p>

				<p>"Добре, Інно, коли ти зможеш в'їхати?"</p>

				<p>"Можна вже взавтра?"</p>

				<p>"Авжеж."</p>

				<p>"Харашо, тоді десь о 12-ій. Ше подзвоню."</p>

				<p>"Давай."</p>

				<p>На тому розпрощалися. Інна не сильно уважно роздивлялась хату. Пильніше – кімнату. Але видно було, що дівчині тре’ вселитися десь доконечно. Чимшвидше – тимкраще.</p>

				<p>***</p>

				<p>Зажили з Інною дружньо.</p>

				<p>Вона ходила в універ, потому гуляла.</p>

				<p>Мар'яна ходила на роботу – і не гуляла.</p>

				<p>Майже не бачились.</p>

				<p>А от Гриб Інна, певно, побачила. Щоправда – виду не подала.</p>

				<p>Та й правильно. Чого воду каламутить? Гриб і гриб, та й всьо!</p>

				<p>Мар'яна брала за оренду сміховинні гроші, та й умови в будинку були шикарні – як для простої сільської дівчини, котра перейшла допіру на другий курс (спеціальність: переклад (англійська; німецька)-).</p>

				<p>***</p>

				<p>Однієї ночі Мар'яна прокинулась од галасу. Якісь незнайомі голоси. Джерело шуму – кімната Інни.</p>

				<p>"Бляха, казала ж хлопців не водить!" — і, переповнена праведним гнівом, навіть не стукнувши, увірвалась до квартирантки.</p>

				<p>Видовище її здивувало. Ба – приголомшило.</p>

				<p>На ноутбуку дуже голосно грає порнуха. Схоже, що груповуха (з однією жінкою).</p>

				<p>Перед ним розвалилася на стільці Інна. Ноги невимушено розкорячені. А руки – звісно ж! – оО, що це? – дрочать неабияких розмірів... Гриб.</p>

				<p>Мар'яні запаморочилося в голові, і геть потемніло.</p>

				<p>***</p>

				<p>Зранку Мар'яна прокинулася на дивані в залі.</p>

				<p>Певно, Інна поклала її сюди, щойно побачила як господарка знепритомніла.</p>

				<p>Отакої! Оце привидилося!</p>

				<p>Мар'яна протерла очі й почалапала до своєї кімнати, дивитися в інтернеті, що з нею сталося.</p>

				<p>Ага, це просто подавлена сексуальність, яка викликала галюцинації, прикривши їми видовище справжнього сексу (хоч і в виконанні однієї людини).</p>

				<p>Від роботи відпросилася, бо голова геть була ватна. Лише коли готувала собі сніданок побачила випадком у вікні – Гриб таки виріс.</p>

				<p>***</p>

				<p>Спілкування з квартиранткою стало відтоді набагато холоднішим. Зважаючи на те, що вони бачилися вкрай рідко, спілкуватись по суті перестали геть.</p>

				<p>Що Мар’яну діймало, окрім надрозвиненої сексуальності квартирантки – то це:</p>

				<p>чому Гриб росте?</p>

				<p>Його білизна стала немовби сяйливішою. Немовби цей Печериць показував усьому світові (чи принаймні околиці) свою могуть!</p>

				<p>Друге, що турбувало Мар’яну – їй жахливо закортіло скуштувати того Гриба. Бодай манюсінький шматочок.</p>

				<p>Тож, після двох тижнів тяжких-претяжких роздумів – чи не порушить це волі Богів – Мар’яна усе-таки вирішила. Узяла найгострішого та найбільшого ножа, вийшла на подвір’я – та відкраяла в миску шмат, з середньої частини ніжки (це якраз місцина на рівні Мар’яниних очей; висока дівка).</p>

				<p>Ажно до вечора Мар’яна чекала, невідомо чого. Лише тоді зважилась – і помила той шмат, покришила на розжарену сковорідку й приготувала собі заправку до гарніра.</p>

				<p>***</p>

				<p>Час від часу Мар’яна полюбляла гратись у відеоігри. Особливо її приваблювали Sims 3, де вона могла керувати життями людей, тварин – цілих сімей, а в найуспішнішому випадку – навіть міст.</p>

				<p>Одного разу, коли Мар’яна відправила чергового Кена на роботу мером, насподі живота їй щось раптом занило.</p>

				<p>Хм… місячні мають прийти ще не скоро. Невже збився цикл?!! Може то від Гриба??!!!</p>

				<p>Дівчина відірвала погляд від монітора, оглядаючи як повний місяць пробивавсь крізь вікно, освітлюючи кімнату химерним, містичним посявом. Клацнула хвіртка – це повернулася з гульок Інна.</p>

				<p>Мар’яна вдягнула навушники, зайшла вконтакт і увімкнула пісню Братів Гадюкіних “Було не любити…”.</p>

				<p>Скупа сльоза покотилась по блідому Мар’яниному обличчі. Місячне сяйво робило його ще блідішим (якщо це можливо), аж до якоїсь мертвецької синизни (принаймні навколо червоних од комп’ютера очей).</p>

				<p>Тужачи за втраченим коханням під звуки галицького кабаре, Мар’яна й незчулась, як двері до її кімнати одчинились і в неї нишком прослизнула Інна. Зодягнена в один халатик, вона хитро всміхалася Мар’яниній спині, спертій на бильце комп’ютерного стільця.</p>

				<p>За хвилю Мар’яна зняла навушники й поволі підвелася. Повернувшись лицем до Інни, вона геть не здивувалась. Жодного поруху м’яза на мармуровім обличчі. Лише:</p>

				<p>— Це від Гриба?</p>

				<p>— Думаю, шо да. Ти ж тоже його їла?</p>

				<p>— Їла.</p>

				<p>— Отакі діла…</p>

				<p>Інна говорила небагатослівно, проте хитра усмішка не сходила їй з вуст.</p>

				<p>Вмить вона підняла полу коротесенького халатика, засвітивши… Гриб. Він мотилявся, немов неприкаяний, виблискуючи в сяйві місяця то жовтим, то синім, то геть фіолетовим чи червоним.</p>

				<p>Мармуровида Мар’яна теж розвела поли свого зовсім не такого короткого халата. І побачила – Трансформацію.</p>

				<p>— Мені цікаво інше. Як мені тепер з цим жити?</p>

				<p>— Дуже просто, — відказала Інна та хвацько вхопила Мар’яну за Гриб. Мар’яна не чинила жодного спротиву (скоріше проворність походила від власної збудженості квартирантки).</p>

				<p>— Тепер розумієш? — спиталася хитра Інна, тримаючи Гриб у ніжній долоні.</p>

				<p>— Це, напевно, повний місяць так упливає, — відмовила, троха вже емоційніш, Мар’яна.</p>

				<p>І потому Марічка вже не непритомніла.</p>

		</article>
		<nav>
			<a href="/poesy">Повернутися</a>
		</nav>
	</body>

</html>
