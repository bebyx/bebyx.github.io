<!doctype html>
<html class="no-js" lang="uk">

	<head>
		<meta charset="utf-8">
		<title>bebyx: Planescape: але не Torment — комікс «Єдність перснів»</title>
		<meta name="description" content="Planescape: але не Torment — комікс «Єдність перснів» українською мовою.">
		<meta name="author" content="Артем Бебик">
		<meta name="keywords" content="комікс, planescape,плейнскейп, українською, comix, мальопис">
		<meta property="article:published_time" content="2018-04-08T13:45:04.111Z" />

		<meta name="viewport" content="width=device-width, initial-scale=1">
		<link rel="stylesheet" href="../main.css">
		</head>

	<body>
		<article>

			<header>
				<h1>Planescape: але не Torment — комікс «Єдність перснів»</h1>
				<small><time datetime="2018-04-08T13:45:04.111Z">08-04-2018</time></small>
			</header>
			<p>Багато-хто грав у культову РПҐ з милим назвиськом <strong>Planescape: Torment</strong> (укр. <cite>«Плосокрай: Мордування»</cite>). Випущена 1999-го року, гра й досі вражає неймовірною нуарною атмосферою, оригінальним світом, захопливим сюжетом, глибоким філософським підтекстом, свободою дій, розвиненими діалогами, неповторними персонажами. (Якщо не грали, то дуже рекомендую — бажано версію оригінальною англійською мовою — можна придбати на <a href="https://www.gog.com/game/planescape_torment_enhanced_edition" target="_blank">сайті GOG</a> для різних платформ).</p>

			<p>Проходячи Плосокрай пару років тому, я помітив у папці зі скачаною грою непримітну папочку Bonus. У ній я виявив купу арту, як фанатського, так і офіційного, де серед усякого іншого добра натрапив на пречудовий комікс <strong>«The Unity of Rings»</strong>. Як бачите, він не відпустив мене й досьогодні, що взяв і переклав. Отже, пропоную вашій увазі українську версію коміксу у світі Мультивсесвіту Плосокраю — <strong>«Єдність перснів»</strong>.</p>

			<p><b>N.B.</b> Не бійтеся спойлерів — сюжет коміксу жодним чином не пов’язаний з історією Безіменного, головного персонажа й протагоніста гри Мордування.

			<h2>Переднє слово про світ Плосокраю</h2>

			<p><strong>Мультивсесвіт Плосокрай</strong> (англ. <cite>Planescape Multiverse</cite>) — це єдність різноманітних вимірів, званих <b><i>плосенями</b></i> (англ. <i>planes</i>). Плосені головним чином різняться світоглядом їхніх жителів — від правосудно доброго (напр. <i>Гора Селестія</i>) до хаотично злого (напр. <i>Прірва</i>).</p>

			<p>У центрі Мультивсесвіту — місто Сиґіл, де абсолютною владаркою є <b>Хазяйка Болю</b> (англ. <cite>Lady of Pain</cite>). Місто має вигляд кільця чи то пак персня, який обертається на вершечку світового шпилю. Сиґіл весь час знаходиться в русі, квартали повсякчас перебудовують Дабуси — магічна раса, корінні жителі Сиґілу, які напряму підпорядковуються Хазяйці Болю. Частини міста приймають мігрантів з різних плосеней, котрі і є головними мешканцями Сиґілу.</p>

			<h2>Комікс «Єдність перснів»</h2>

			<p>З якоїсь причини, комікс «Єдність перснів» не видали у серії Limited Edition від <a href="https://en.wikipedia.org/wiki/TSR,_Inc.#Comics" target="_blank">TSR</a> 1996-го, для котрої ця мальована історія й робилася. Творці, легендарна <strong>Wizards of the Coast</strong>, стверджують, що потому були загубили оригінальні сторінки, однак у ході якихось офісних заворушень віднайшли загублений оригінал і вирішили викласти онлайн у вільний доступ (щоправда без обкладинки) — і зробили це 2003-го. Його і маємо.</p>

			<h3>Скачати комікс:</h3>

			<p><a href="/storage/Planescape_Unity of Rings_comix_(Ukrainian).pdf" target="_blank">PDF</a></p>

			<p><a href="/storage/Planescape_Unity of Rings_comix_(Ukrainian)_[PDF].zip" download>ZIP-архів (з PDF)</a></p>

			<p><a href="/storage/Плосокрай_Єдність_перснів_(комікс)_[PNG].zip" download>ZIP-архів (з PNG)</a></p>

			<p><b>Джерело оригіналу:</b> сайт <a href="http://www.wizards.com/dnd/DnD_PS_Comic.asp" target="_blank">Wizards of the Coast</a></p>

			<p><b>Переклав з англійської:</b> <a href="https://bebyx.co.ua" target="_blank"><i>Артем Бебик</i></a> (себто я)</p>

			<p><i>Превелика дяка щирому патріотові, який оформив українську версію коміксу графічно. Він побажав лишитись анонімом.</i></p>

			<p><b>Усі матеріали безкоштовні й такі, що їх вільно розповсюджувати будь-де (з посиланням на джерело, себто цю статтю).</b></p>

		</article>
		<nav>
			<a href="/">Повернутися</a>
		</nav>
	</body>

</html>
