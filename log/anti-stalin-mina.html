<!doctype html>
<html class="no-js" lang="uk">

	<head>
		<meta charset="utf-8">
		<title>bebyx: Анти-сталінська міна</title>
		<meta name="description" content="На статтю Тараса Прохаська «Сталінська міна».">
		<meta name="author" content="Артем Бебик">
		<meta name="keywords" content="Україна, Галичина, Сталін, Франко">
		<meta property="article:published_time" content="2019-10-09T11:45EEST" />

		<meta name="viewport" content="width=device-width, initial-scale=1">
		<link rel="stylesheet" href="../main.css">
		</head>

	<body>
		<article>

			<header>
				<h1>Анти-сталінська міна</h1>
				<small><time datetime="2019-10-09T11:45EEST">09-10-2019</time></small>
			</header>

			<p>Прочитав допіру <strong>статтю Тараса Прохаська</strong> <cite>"Сталінська міна"</cite>.</p>

			<p>Злять мене такі дискурси.</p>

			<p>Скільки б не пнулися адепти <strong>винятковості Галичини</strong> довести якусь окремішність, осібність галичан чи українців західних регіонів, а факт зостається фактом:</p>

			<ul>
				<li>між галичанином і наддніпрянцем набагато менше різниці, ніж між наддніпрянцем і росіянином. Між галичанином і наддніпрянцем її майже нема (крім незначних регіональних особливостей).</li>
			</ul>

			<p>У чому ж різниця?</p>

			<p>Моя бабуся з Новобужчини й середньостатистична бабця зі Львова говорять однією мовою. Одмінюються лише діалектними формами (Новобужчину колонізували вихідці з Полтавської губернії, там мова Котляревського і Мирного, а не Франка й Мартовича) і кількістю совєтизмів і росіянізмів (на Миколаївщині їх, вочевидь, більше).</p>

			<p>Побут, фразеологізми ті самі — українське село.</p>

			<p>Раніше може відрізнялися політуподобаннями, але цього літа, як гостював у Миколаєві, ба заявила, що голосувала за Садового. У другому турі може й за Зєлєнского (я не став розпитувати) — однак і Галичина цьогоріч була майже вся "зелена".</p>

			<p>Про молодше покоління?</p>

			<p>Та без проблем. Можна сказати, я такий упертюх, що всюди говорив українською. Аж ні. 80% мого оточення в Миколаєві розмовляли нашою мовою. Це все молоді освічені люди, творча молодь. Хто завжди по-нашому (багато-хто перейшов після 2014), хто двомовний.</p>

			<p>І я ж не вчителька української мови, а звичайний собі чувак, який грав рок, опускав банки і чадів по гардкору. І тусив з такими самими чуваками й чувихами. Це все було природньо.</p>

			<p>Про що це говорить?</p>

			<p>Думаю, якби Потьомкін дізнався, що таке відбувається в заложеному ним форпості Російської імперії, то вдавився б з люті. Це ж крах імперії!</p>

			<p>Тому коли пан Тарас Прохасько (дарма, що не в дуже оптимістичному контексті) говорить, що українці зближуються ("стають подібними"), то я бачу це так:</p>

			<ol>
				<li>ми особливо ніколи й не відрізнялися; українське село є українське село — я це вам гарантую; єдине, що мене справді здивувало, коли я переїхав до Львова — релігійність; всьо;</li>
				<li>ми захоплюємо, зокрема культурно, міста; на Галичині це просто відбулося швидше (не в останню чергу "завдяки" товаришам Гітлєру і Сталіну; цікаво, що й у Миколаєві значно активізував процес товариш Путін). Ну не вважати ж за "втрачену європейську Галичину" для нас ті нещасні 5-10% русинів Львова чи Станіславова, які сиділи в поляків під шконкою? Інакше до чого були терористичні акти ОУН проти польських чиновників?</li>
			</ol>

			<p>І я не бачу іншого шляху як визнати, що ми всі, галичани, наддніпрянці, буковинці, закарпатці, волиняни, поліщуки, слобожанці, чорноморці, подоляни, лемки, бойки, гуцули — одно. Ступати разом, разно боротися, вмісті помилятися — і жити.</p>

			<p>Те ж колись <a href="https://zbruc.eu/node/82426" target="_blank">казав галицькій молоді</a> і видатний українець без кордонів — Франко.</p>

		</article>
		<nav>
			<a href="/">Повернутися</a>
		</nav>
	</body>

</html>
