<!doctype html>
<html class="no-js" lang="uk">

	<head>
		<meta charset="utf-8">
		<title>bebyx: З чого почати вивчати англійську мову? 5 порад</title>
		<meta name="description" content="З чого почати вивчення англійської мови? 5 цінних інсайтів для вивчення безкоштовно, самостійно, з дому.">
		<meta name="author" content="Артем Бебик">
		<meta name="keywords" content="англійська мова, англійська">
		<meta property="article:published_time" content="2019-11-16T16:58EET" />

		<meta name="viewport" content="width=device-width, initial-scale=1">
		<link rel="apple-touch-icon" href="icon.png">
		<link rel="stylesheet" href="../main.css">
		</head>

	<body>
		<article>

			<header>
				<h1>З чого почати вивчати англійську мову? 5 порад</h1>
				<small><time datetime="2019-11-16T16:58EET">16-11-2019</time></small>
			</header>

			<p>З чого <strong>почати вивчати англійську мову</strong>? Особливо ж — коли з повного нуля.</p>

			<p>Дуже актуальне питання в Україні, зважаючи, що англійська мова не лише відкриває двері до гігантського культурного шару в Інтернеті (англосфера), а й додає можливостей <i>більше заробляти</i>, працювати на <i>цікавіших роботах</i>, розширювати бізнес на <i>західні ринки</i>.</p>

			<p>Хочу дати кілька інсайтів як <strong>безкоштовно та ефективно почати вивчати англійську мову</strong>.</p>

			<h2>1. Дуолінґо або аналогічні мобільні застосунки.</h2>

			<p><strong><dfn>Дуолінґо (Duolingo)</dfn></strong> — безкоштовна платформа для вивчення іноземних мов, з великою кількістю курсів для носіїв різних мов. На наше щастя, для носіїв української мови застосунок пропонує <a href="https://uk.duolingo.com/course/en/uk/Вивчайте-Англійська" target="_blank">курс англійської мови</a>. (Якщо бути точним — американської англійської — на яку саме і є попит.)</p>

			<p>Дуолінґо має дуже чіпку й принадну ґеймифіковану (ігровізовану), заточену під мобільне користування систему вивчення мов — зокрема англійської мови. Коли ви забуваєте зробити щоденну норму курсу — нагадує сповіщеннями.</p>

			<p>Можна за накопичені бали купляти різні цяцьки, а також і доволі корисні штуки.</p>

			<p>Має Дуолінґо і соціальну систему, — хоча, як на мене, вона реалізована не дуже вдало. Втім, змагальні списки можуть таки простимулювати й далі, й більше вивчати англійську мову — аби вирватися в лідери серед інших користувачів.</p>

			<p>Я певен, що існують й інші аналогічні сервіси, однак Дуолінґо, гадаю, недаремно вважається топовим і є найпопулярнішим застосунком у такому роді.</p>

			<h2>2. Дивитися фільми англійською з українськими, а згодом англійськими субтитрами.</h2>

			<p>Навіть якщо ви знаєте англійську мову на нуль з паличкою (чи й без) — вам треба чимшвидше почати звикати до мови.</p>

			<p>Моя порада — я й сам так підтягував свою англійську мову — <b>дивитися фільми в оригіналі англійською</b>.</p>

			<p>Для початку, звісно ж, потрібно буде вмикати <i>українські субтитри</i>, аби петрати, про що йдеться.</p>

			<p>Згодом дуже раджу переходити на субтитри саме англійською мовою — тобто щоб ви на додаток що чуєте, ще й бачили письмовий варіант.</p>

			<p>Письмовий варіант сприймається легше, до того ж стане вам у пригоді не лише як посібник з граматики, синтаксису, лексики, а й допоможе зв'язувати докупи те, як носії англійської говорять, і те, як воно пишеться.</p>

			<p>На вищих рівнях навчання субтитри варто вимика-ти геть. До речі, окрім суто фільмів, можна дивитися будь-який інший відео-контент, наприклад, на Ютубі.</p>

			<p>Щоправда, мало до яких відосиків там є субтитри. А от субтитровані фільми англійською доволі просто знайти на <a href="https://toloka.to/" target="_blank">toloka.to</a>.</p>

			<h2>3. Двомовні англо-українські книги.</h2>

			<p>Альтернативний варіант до попереднього пунткту з субтитрованими фільмами — <b>двомовні книги</b>, де в два паралельні стовпчики йдуть оригінал англійською і переклад нашою мовою.</p>

			<p>Відразу попереджу про одну важливу річ: класика написана доволі складною для початківців (та й не лише них) мовою. А стрибати вище голови не варто — тільки роздрочитеся, що може відбити мотивацію вчити англійську.</p>

			<p>Тому раджу на початках брати <b><i>дитячі книги</i></b>, де лексика й речення прості, та й історії без якогось подвійного дна, а читаються прямо.</p>

			<h2>4. Англомовне середовище онлайн.</h2>

			<p>Це може видатися непосильним завданням людині, яка почала вивчати мову з нуля — але вже зараз треба намагатися <b>спілкуватися з іноземцями</b>.</p>

			<p>Інтернет дає для цього пречудові можливості. Я, наприклад, дуже багато спілкуюся англійською з іноземцями на американській системі форумів <a href="https://www.reddit.com" target="_blank">reddit.com</a>, де можна знайти саб (підфорум) і тему, щоб обговорити, на всяк смак.</p>

			<p>По-друге, рекомендую також англізувати онлайн-середовище навіть у деталях. Наприклад, перемкнути систему Андроїда (смартфона) на англійську, перевести Фейсбук на англійську версію.</p>

			<p>Англійська, до речі, є оригінальною мовою більшості програмного забезпечення, тому якщо ви плануєте або вже дотикаєтеся сфери IT — має дуже зарадити з термінологією.</p>

			<h2>5. Якими словниками користуватися?</h2>

			<p>Я користуюся ресурсом <a href="" target="_blank">e2u.org.ua</a>, така собі пошукова система, котра шукає по корпусу, що об'єднує кілька різних, зокрема профілевих словників. Це дуже зручно, бо ввівши один запит, можна одним кліком отримати значення з різних дискурсів і галузей.</p>

			<p>Звісно ж не варто гребувати і стандартним <a href="https://translate.google.com.ua/?hl=uk" target="_blank">Ґуґл-перекладачем</a>. Над ним весь час працюють волонтери, варіанти перекладів на вістрі сучасності, а головне — що можна перекладати фрази, речення, шматки текстів.</p>

			<p>По-третє, просто <b>ґуґліть англійські слова і фрази</b>. Так, <i><abbr title="просто заґуґли це">just google it</abbr></i>. Можете хіба додавати слово "переклад".</p>

			<h2>Наостанок</h2>

			<p>Наостанок хочу побажати <b>наснаги</b> й терплячості. Бо удачі, щоб вивчити англійську, треба мало. Головне бути вмотивовним і розуміти. що за день мову не вивчиш — навіть на базовому рівні.</p>

			<p>Проте мушу зазначити — і, сподіваюся, втішити, — що коли перейдете рубіж початківця, то далі розвивати знання англійської вже буде набагато легше.</p>

			<p>Всім добра! Заробляйте більше!</p>

		</article>
		<nav>
			<a href="/">Повернутися</a>
		</nav>
	</body>

</html>
