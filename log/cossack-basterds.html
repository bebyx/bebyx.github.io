<!doctype html>
<html class="no-js" lang="uk">

	<head>
		<meta charset="utf-8">
		<title>bebyx: Безславні виродки по-українськи</title>
		<meta name="description" content="Ми маємо показувати як наші предки перемагали, вбивали, катували, хитрощами та обманом здобували те, що їм треба. І дивлячись, отримувати задоволення як від кривавих «Гайдамаків» Шевченка.">
		<meta name="author" content="Артем Бебик">
		<meta name="keywords" content="мистецтво, історія, українство, Україна">
		<meta property="article:published_time" content="2020-08-14T11:14EEST" />

		<meta name="viewport" content="width=device-width, initial-scale=1">
		<link rel="stylesheet" href="../main.css">
		</head>

	<body>
		<article>

			<header>
				<h1>Безславні виродки по-українськи</h1>
				<small><time datetime="2020-08-14T11:14EEST">14-08-2020</time></small>
			</header>

			<p><strong>Козаки-запорожці</strong> не були смішними дядьками у яскравого кольору шароварах, котрі ходили навприсядки гопаком.</p>

			<p>Козаки-запорожці були кривавими головорізами, які грабували, плюндрували, ґвалтували все узбережжя Чорного моря. (І не завжди в шароварах!)</p>

			<p><strong>Чумаки</strong> не були смішними оспалими дідками, які флегматично, спокійнісінько їздили туди-сюди до Криму і назад.</p>

			<p>Чумаки були хоробрими воїнами, які їздили у саму гущавину земель басурман, де вислідом не завжди виходила мирна торгівля, а часто — кривава поножовщина. (Так, як в американських фільмах про торгівлю кокаїном).</p>

			<p><strong>Кобзарі</strong> не були благородними співцями народної мудрості (чи як там розказують учительки в школах).</p>

			<p>Кобзарі були бездомні волоцюги, які через вади тіла чи старість мусили тягатися по містах і селах і переказувати побрехеньки, аби заробити на прожиток. Волоцюги є волоцюги! Я більш ніж певен, що купа арґоїзмів з таємного лексикону українських мандрівних співців у жаргоні російського криміналітету Півдня — не випадковість.</p>

			<p>Якщо ви зараз відчули обурення, а не гордість — маю для вас погані новини.</p>

			<p>Образ смішних і беззубих, завжди <em>добріньких</em> шароварників нав'язувався совками впродовж десятиріч.</p>

			<p>А правда в тім, що наші предки не боги (принаймні ще коли жили) — отже, були люди як люди.</p>

			<p>Чому я так люблю образ запорожців у фільмі <cite>"Ogniem i meczem"</cite>? Бо хоч поляки і зобразили запорожців дегенератами (що неправда), але якими ж крутими! Дух захоплює коли дивишся як вони спокійно і недбало шпацерують на ворога, на кулі і ядра, з шаблею на плечі. А потім дають пиздов.</p>

			<p>Звісно, я тямлю, що сотні наших предків полягли, аби ми нині жили у вільній Україні. Це треба пам'ятати і шанувати.</p>

			<p>Я лише не люблю перекіс. Ми не мусимо виступати суцільними жертвами у наших історичних книгах і фільмах.</p>

			<p>Ми маємо показувати як наші предки перемагали, вбивали, катували, хитрощами та обманом здобували те, що їм треба. І дивлячись, отримувати задоволення як від кривавих <cite>"Гайдамаків"</cite> Шевченка.</p>

			<p>Поки що наближене до цього я бачу лише у мальописі <cite>"Воля"</cite>.</p>

			<p>Треба перестати боятися, що про нас подумають, що ми "погані". Ми погані! Крапка.</p>

			<p>Кайфуймо від цього як і всі цивілізовані люди. Дайош <cite>"Безславних виродків"</cite> по-українськи!</p>

		</article>
		<nav>
			<a href="/">Повернутися</a>
		</nav>
	</body>

</html>
