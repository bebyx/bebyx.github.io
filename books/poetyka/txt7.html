<!doctype html>
<html lang="uk">

  <head>
    <meta charset="utf-8">
    <title>bebyx: Поетика Арістотеля (Розділ V)</title>
    <meta name="description" content="Читати онлайн Поетику Арістотеля: Розділ VII.">
    <meta name="author" content="Арістотель">
    <meta name="keywords" content="поезія, драма, класика, філософія">

    <meta name="viewport" content="width=device-width, initial-scale=1">
    <link rel="stylesheet" href="../../main.css">
  </head>

  <body>
    <article>
      <h1>VII</h1>
      <p>
	Установивши ці визначення, скажемо далі, яким
	саме повинен бути зв’язок між подіями, тому що він
	є перше і найважливіше в трагедії. У нас уже зазначено,
	що трагедія є відтворення завершеної і суцільної
	дії, яка має певний обсяг,— бо буває ж ціле і без
	усякого обсягу. Ціле — це те, що має початок, середину
	і кінець. Початок — те, що саме не йде неодмінно за
	чимсь іншим, але за ним, природно, існує або виникає
	щось інше; кінець, навпаки, — те, що по своїй природі
	йде або виникає за чимсь іншим — чи то обов’язково,
	чи, здебільшого, після нього ж нічого іншого немає;
	а середина — це те, що й саме йде за іншим і після
	себе щось інше має. Отже, добре складені фабули не
	можуть ні починатись де завгодно, ні кінчатись де
	завгодно, а повинні відповідати зазначеним умовам.
      </p>

      <p>
	<sub>1451 а</sub> Для прекрасного — і живої істоти,
	і всякої речі, що складається з будь-яких частин, — треба,
	щоб ці частини не тільки були впорядковані, але й мали не
	випадково взяту величину. Адже прекрасне виявляється у
	величині і порядку, а тому прекрасна істота не може бути
	ні надто мала, бо при її огляді, що потребує ледве помітного
	часу, образ був би невиразний, ні надто велика, бо її не
	можна було б оглянути відразу. Наприклад, якби тварина
	була б у десять тисяч стадій
	завдовжки<sup>[<a href="#note1">1</a>]</sup>, то єдність та
	цілість її зникали б з поля зору глядачів.
      </p>

      <p>
	Подібно до того, як неживі речі та живі істоти
	повинні мати величину, яку можна обняти поглядом,
	так і фабули повинні мати обсяг, який можна запам’ятати.
	Визначати межі цього обсягу щодо театральних вистав,
	отже, й щодо сприймання глядачів — не є завдання поетики.
	Якби треба було провадити змагання ста
	трагедій<sup>[<a href="#note2">2</a>]</sup>, то
	їх ставили б, відраховуючи час за водяним
	годинником<sup>[<a href="#note3">3</a>]</sup>,
	як це, кажуть, бувало і в інших випадках.
      </p>

      <p>
	Щодо визначення обсягу трагедії, виходячи з самої
	її суті, то завжди краща величиною та фабула, яку
	поширено до цілковитої ясності. Отже, для простоти
	визначення можна сказати: достатні такі межі величини,
	в яких при послідовному розвиткові подій можуть з
	ймовірністю або неминучістю виникати переходи від
	нещастя до щастя або від щастя до нещастя.
      </p>

    </article>

    <nav>
      <a href="./txt6.html">Попередня сторінка</a> — <a href="../poetyka.html">Зміст</a> — <a href="#">Наступна сторінка</a>
    </nav>

    <aside>
      <h2>Примітки</h2>

      <ol>
	<li id="note1">
	  <p>
	    <b>Стадія</b> — давньогрецька міра довжини, становить
	    приблизно 177,6 метра.
	  </p>
	</li>
	<li id="note2">
	  <p>
	    В Афінах театральні вистави відбувалися виключно
	    під час свят бога Діоніса — «Великих Діонісій» (приблизно в
	    березні-квітні) і Леней (приблизно в січні-лютому). Спочатку
	    трагедії ставились тільки під час «Великих Діонісій», які
	    тривали шість днів. Три останні дні цього свята були призначені
	    для театральних драматичних вистав. До змагань ставали три
	    поети-автори, три хореги та три перші актори (протагоністи).
	    Кожний трагічний поет давав на конкурс три трагедії і одну
	    сатирівську драму. До конкурсу допускались тільки нові твори.
	    Після триденних змагань комісія-жюрі, вибрана до початку
	    вистав, оголошувала своє рішення. Всі учасники змагань
	    одержували нагороду відповідно до оцінки їх заслуг. Тільки перша
	    нагорода означала перемогу. Третя була рівнозначна провалові.
	    Імена поетів, хорегів і акторів-протагоністів, які грали
	    головну роль, записувалися в окремі акти і зберігалися в
	    державному архіві.
	  </p>
	</li>
	<li id="note3">
	  <p>
	    За водяним годинником — клепсидрою — в афінському
	    суді визначали час для виголошення промови обвинувачеві та
	    захисникові.
	  </p>
	</li>
      </ol>

    </aside>
  </body>

</html>
