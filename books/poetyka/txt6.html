<!doctype html>
<html lang="uk">

  <head>
    <meta charset="utf-8">
    <title>bebyx: Поетика Арістотеля (Розділ VI)</title>
    <meta name="description" content="Читати онлайн Поетику Арістотеля: Розділ VI.">
    <meta name="author" content="Арістотель">
    <meta name="keywords" content="поезія, драма, класика, філософія">

    <meta name="viewport" content="width=device-width, initial-scale=1">
    <link rel="stylesheet" href="../../main.css">
  </head>

  <body>
    <article>
      <h1>VI</h1>
      <p>
	Про поетичне відтворення в гекзаметрах і про комедію
	ми поговоримо пізніше<sup>[<a href="#note1">1</a>]</sup>,
	а тепер скажемо про трагедію, приймаючи те визначення її
	суті, яке випливає з усього сказаного. Трагедія є відтворення
	прикрашеною мовою (причому кожна частина має
	саме їй властиві прикраси) важливої і закінченої дії,
	що має певний обсяг, відтворення не розповіддю, а
	дією, яка через співчуття і страх сприяє очищенню
	подібних почувань<sup>[<a href="#note2">2</a>]</sup>.
	Прикрашеною я називаю таку мову, яка має в собі ритм і гармонію,
	тобто мелодію; неоднаковість між прикрасами полягає в тому, що
	одні частини трагедії<sup>[<a href="#note3">3</a>]</sup>
	виконуються тільки метрами, а інші ще й співаються.
      </p>

      <p>
	А що відтворення в трагедії провадиться дією,
	то насамперед одним з її елементів обов’язково буде
	оздоблення сцени, потім музична композиція і спосіб
	вислову, — бо саме цими засобами здійснюється відтворення.
      </p>

      <p>
	Під способом вислову я розумію саме сполучень
	ня віршових розмірів, а під музичною композицією
	те, що має для всіх очевидне значення.
      </p>

      <p>
	<sub>1450 а</sub> Далі, тому що трагедія є відтворення дії,
	а діють ті або інші особи, які обов’язково мають певні
	властивості характеру і мислення, — за ними даємо й
	діям певне визначення. З цього природно виникає дві
	причини дій — мислення і характер, і відповідно до
	них усі дії або успіх мають, або зазнають невдачі.
      </p>
      
      <p>
	Відтворення дії є фабула. Під фабулою я тут розумію
	зв’язок подій, під характерами — те, в залежності
	від чого ми визначаємо властивості дійових осіб,
	а під мисленням — те, на підставі чого вони щось
	доводять або висловлюють свої думки.
      </p>
      
      <p>
	Отже, в кожній трагедії повинно бути шість складових
	елементів, що від них залежить, якою саме буде трагедія.
	Ці елементи — фабула, характери, мислення, сценічна
	обстановка, спосіб вислову і музична композиція.
	До засобів відтворення належать два елементи, до його
	способів — один, до об’єкту відтворення — три, і інших
	крім них немає. Немало поетів, а можна сказати, і всі
	вони, користуються цими елементами, бо кожна трагедія
	має і сценічну обстановку, і характер, і фабулу, і
	певний спосіб вислову, і музичну композицію, і мислення.
      </p>
      
      <p>
	Але найважливіший за все це — зв’язок подій,
	оскільки трагедія є відтворення не людей, а подій та
	життя, щастя і нещастя. А щастя і нещастя полягають
	в дії, і мета трагедії — дії людей, а не їх властивості.
	За своїм характером люди бувають такі чи інші,
	а в залежності від подій бувають щасливі чи навпаки.
	Тому-то діють у трагедії не для того, щоб відтворювати
	характери, хоч і вони виявляються завдяки дії. Дії і
	фабула — ось мета трагедії, а мета — найважливіша від
	усього. До того ж, трагедії без дії і не могло б бути,
	а без характерів вона можлива. В нових трагедіях,
	наприклад, здебільшого немає виразних характерів, і
	взагалі серед поетів є багато схожих на художників
	Зевксіда<sup>[<a href="#note4">4</a>]</sup> і Полігнота,
	адже Полігнот чудово зображає характери, а в творах
	Зевксіда характери відсутні.
      </p>
      
      <p>
	Далі. Якщо хто-небудь прикрасить свою мову характерними
	висловами, добірними зворотами і думками, то він не
	виконає завдання трагедії. Значно краще досягне цього
	твір, який хоч і менше використовує всі ці прийоми,
	але має зате фабулу і певний зв’язок між подіями.
      </p>
      
      <p>
	Крім того, найважливіше, чим трагедія захоплює душу —
	це елементи фабули — перипетії<sup>[<a href="#note5">5</a>]</sup>
	та впізнавання<sup>[<a href="#note6">6</a>]</sup>;
	ще один доказ: ті, хто починає творити, раніше досягають
	вправності в мові і в змалюванні характерів, ніж у
	сполученні подій, як, наприклад, ми це спостерігаємо
	майже у всіх стародавніх поетів.
      </p>
      
      <p>
	<sub>1450 в</sub> Отже, основа і немовби душа трагедії —
	це фабула, а характерам належить у ній друге місце.
	Подібне буває і в живопису: якщо хто-небудь розмаже
	без ладу хай навіть і найкращі фарби, він не дасть
	глядачеві такого задоволення, як той, хто лише накреслить
	малюнок крейдою. Так само в трагедії, яка є відтворенням
	дії, і переважно через неї — змалюванням дійових осіб.
      </p>
      
      <p>
	Третє в трагедії — мислення. Вона полягає в умінні говорити
	по суті і відповідно до обставин, що в промовах є завданням
	політики і ораторської майстерності. Стародавні поети
	виводили в своїх творах дійових осіб, що розмовляють, як
	політики, а в сучасних — персонажі говорять, як оратори.
      </p>
      
      <p>
	Характер — це те, в чому виявляються схильності людини.
	Тому-то не відбиває характеру та мова, з якої не ясно,
	до чого саме прагне людина або чого уникає. Мислення
	виявляється в тому, чим доводять існування або неіснування
	чого-небудь або взагалі що-небудь висловлюють.
      </p>
      
      <p>
	Четверте в трагедії — це спосіб вислову. Як уже й раніше
	говорилось, під способом вислову я розумію вміння художньо
	висловлювати свою думку, що має однакову силу як у поезії,
	так і в прозі.
      </p>
      
      <p>
	З решти елементів п’ятий — музична композиція — є
	найважливіша окраса трагедії, а сценічна обстановка хоч
	і захоплює душу, але зовсім не належить до нашого мистецтва
	і дуже далека від поезії, — адже сила трагедії залишається
	і без вистави, тобто без акторів; до того ж, у постановці
	спектаклів більше значення має вмілість декоратора, ніж поета.
      </p>

    </article>

    <nav>
      <a href="./txt5.html">Попередня сторінка</a> — <a href="../poetyka.html">Зміст</a> — <a href="./txt7.html">Наступна сторінка</a>
    </nav>

    <aside>
      <h2>Примітки</h2>

      <ol>
	<li id="note1">
	  <p>
	    Насправді в «Поетиці» немає окремого аналізу комедії,
	    а є лише поодинокі зауваження. Існує припущення, що комедії
	    була присвячена друга частина твору, яка до нас не дійшла.
	  </p>
	</li>
	
	<li id="note2">
	  <p>
	    Про широко відоме визначення трагедії та її вплив на
	    людей (катарсис) див. у вступн. статті.

	  </p>
	</li>
	<li id="note3">
	  <p>
	    Грецька трагедія складалася з діалогічних частин, виконуваних
	    акторами, та хорових пісень, які співав хор із 12, потім із
	    15 чоловік. Діалогічні партії писались ямбічним триметром.
	    Партії хору за своєю будовою строфічні, із застосуванням
	    різноманітних складних віршових розмірів.
	  </p>
	</li>
	<li id="note4">
	  <p>
	    <b>Зевксід</b> з Гераклеї в Італії <nobr>(V ст. до н. е.)</nobr>,
	    старогрецький живописець, відомий картинами «Зевс на престолі в
	    оточенні богів», «Сім’я кентаврів», «Єлена» та іншими. Творив в
	    Ефесі, Афінах і на Сіцілії. Прославився високою живописною
	    технікою і колоритною виразністю, звертав велику увагу на лінійну
	    перспективу, застосовував у своїх картинах світлотінь.
	  </p>
	</li>
	<li id="note5">
	  <p>
	    <b>Перипетія</b> — раптова зміна долі драматичного героя.
	    Докладніше про неї в розділі XI.
	  </p>
	</li>
	<li id="note6">
	  <p>
	    <b>Впізнавання</b> — один з основних мотивів в античній драматургії.
	    Про види впізнавання мова йтиме в розділі XVI. Класичний приклад
	    впізнавання дають твори Евріпіда «Іфігенія в Тавріді» та «Іон».
	    Часто зустрічається мотив впізнавання і в «новій» комедії.
	    Взагалі, цей мотив досить поширений у світовій літературі
	    («Король Лір» Шекспіра, «Скупий» Мольєра, «Мінна з Барнхелма»
	    Лессінга, «Розбійники» Шіллера, «Маруся Богуславка» Старицького,
	    «Невольник» Кропивницького та багато ін.).
	  </p>
	</li>
      </ol>

    </aside>
  </body>

</html>
