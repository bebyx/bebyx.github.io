<!doctype html>
<html lang="uk">

  <head>
    <meta charset="utf-8">
    <title>bebyx: Поетика Арістотеля (Розділ XI)</title>
    <meta name="description" content="Читати онлайн Поетику Арістотеля: Розділ XI.">
    <meta name="author" content="Арістотель">
    <meta name="keywords" content="поезія, драма, класика, філософія">

    <meta name="viewport" content="width=device-width, initial-scale=1">
    <link rel="stylesheet" href="../../main.css">
  </head>

  <body>
    <article>
		<h1>XI</h1>
		<p>
	Перипетія, як уже сказано, є зміна подій до протилежного і притому, 
	як ми вважаємо, зміна відповідно до ймовірності або неминучості. 
	Наприклад, в «Едіпі»<sup>[<a href="#note1">1</a>]</sup> вісник, який 
	прийшов, щоб порадувати Едіпа і звільнити його від страху перед матір'ю, 
	досяг протилежного, розкривши Едіпові, хто він був. Те ж саме і в 
	«Лінкеї»<sup>[<a href="#note2">2</a>]</sup> — одну людину ведуть на смерть, 
	а Данай їде, щоб цю людину вбити; але за ходом подій він сам загинув, 
	а та людина врятувалася.
		</p>
  
		<p>
	<sub>1452 в</sub> Пізнавання ж, як видно вже з самого цього слова, 
	є перехід од незнання до знання, або до дружби, або до ворожнечі тих, 
	кому визначено долею щастя або нещастя. Найкраще те пізнавання, 
	разом з яким відбувається перипетія, як, наприклад, в 
	«Едіпі»<sup>[<a href="#note3">3</a>]</sup>. Бувають, звичайно, 
	і інші пізнавання; вони можуть стосуватись, як уже сказано, 
	і неживих речей та взагалі різних випадковостей: можна також 
	довідатись — зробив чи не зробив хто-небудь якийсь вчинок. 
	Але найважливіше для фабули і для дії є пізнавання, про яке 
	сказано вище, бо таке пізнавання і перипетія викликатимуть 
	жаль або жах, а трагедія і є відтворення саме таких дій; крім того, 
	при такому пізнаванні виявлятиметься і щастя, і нещастя.
		</p>

		<p>
	Через те, що пізнавання завжди є пізнавання якоїсь особи, то буває, 
	що хтось один пізнає іншого, тоді як сам він йому не відомий, а 
	інколи обом доводиться один одного впізнати. Наприклад, 
	Орест<sup>[<a href="#note4">4</a>]</sup> упізнає 
	Іфігенію<sup>[<a href="#note5">5</a>]</sup> при передачі листа, 
	а щоб Іфігенія теж могла його впізнати, потрібний був інший 
	спосіб пізнавання.
		</p>

		<p>
	Отже, фабула включає в себе як складові частини перипетію і пізнавання. 
	Третя — страждання. Про перипетію і пізнавання уже сказано, а 
	страждання — це дія, сполучена з загибеллю або муками, як-от, наприклад: 
	смерть на сцені, нестерпні болі, поранення тощо.
		</p>

    </article>

    <nav>
      <a href="./txt10.html">Попередня сторінка</a> — <a href="../poetyka.html">Зміст</a> — <a href="./txt12.html">Наступна сторінка</a>
    </nav>

    <aside>
      <h2>Примітки</h2>

      <ol>
	<li id="note1">
	  <p>
		<b>«Цар Едіп»</b> — трагедія Софокла, чудовий приклад драматургічної 
		майстерності поета. В ній мова йде про долю фіванського царя Едіпа, 
		який ненароком убив свого батька, не знаючи, хто він такий, та одружився 
		із своєю матір'ю. Коли виявилось, що він батьковбивця та кровозмісник, 
		Едіп осліпив себе. Арістотель тут має на увазі вірші 924—1183, де вісник 
		з Корінфа, замість заспокоїти Едіпа, викликає у нього ще більшу тривогу; 
		Поетика «неогуманізму» XVIII—X IX ст. вважала «Царя Едіпа» зразковою 
		античною трагедією. Трагедія Софокла вплинула на «Едіпа» Корнеля та Вольтера.
	  </p>
	</li>
	<li id="note2">
	  <p>
		<b>«Лінкей»</b> — трагедія Теодекта, сучасника і друга Арістотеля. 
		До наших днів не збереглась. її сюжет був почерпнутий із аргоських 
		міфів про данаїд, які повбивали своїх чоловіків: Лінкей, син царя 
		Єгипту, був чоловіком Гіперместри — дочки аргоського царя Даная. 
		Гіперместра, всупереч волі батька, пощадила свого чоловіка, в той час, 
		як її сестри вчинили криваву розправу над своїми чоловіками. Коли 
		згодом усе виявилось, Данай наказує стратити маленького Абанта, 
		сина Гіперместри і Лінкея, власного внука. На місці страти обурені 
		вироком мешканці Аргоса врятовують малого Абанта і засуджують 
		на смерть Даная. Історію данаїд змалював Есхіл у своїй трилогії, 
		що складалася з п'єс «Благальниці», «Єгиптяни» і «Данаїди»; до наших 
		днів дійшла тільки трагедія «Благальниці».
	  </p>
	</li>
	<li id="note3">
	  <p>
		«Цар Едіп», вірші 1123—1183.
	  </p>
	</li>
	<li id="note4">
	  <p>
		<b>Орест</b> — син Агамемнона і Клітемнестри. За наказом Аполлона 
		вбив свою матір, щоб відомстити їй за загибель батька. Через це його 
		переслідували ерінії. Орест — герой ряду трагедій — «Орестеї» Есхіла, 
		«Електри» Софокла, «Ореста», «Електри», «Іфігенії в Тавріді» Евріпіда.
	  </p>
	</li>
	<li id="note5">
	  <p>
		<b>Іфігенія</b> — центральний персонаж трагедій Евріпіда 
		«Іфігенія в Авліді» та «Іфігенія в Тавріді», дочка Агамемнона і 
		Клітемнестри, сестра Ореста і Електри. Агамемнон хотів принести 
		її в жертву богині Артеміді, щоб забезпечити для грецького війська 
		щасливе відплиття з порту Авліда, але Іфігенію врятувала Артеміда і 
		забрала її в Тавріду (Крим). Як жриця Артеміди, Іфігенія повинна 
		була приносити в жертву богині чужоземців, що приїжджають до Тавріди. 
		До Тавріди прибувають Орест і його друг Пілад. Брат і сестра впізнають 
		один одного; Іфігенії щастить врятувати Ореста і Пілада. Арістотель 
		має на увазі пізнання в «Іфігенії в Тавріді», вірші 725—826. На такий 
		самий сюжет написана трагедія Гете «Іфігенія в Тавріді» (1786).
	  </p>
	</li>
      </ol>

    </aside>
  </body>

</html>
