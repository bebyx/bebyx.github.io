<!doctype html>
<html class="no-js" lang="uk">

	<head>
		<meta charset="utf-8">
		<title>bebyx: Поетика Арістотеля (Розділ ІІ)</title>
		<meta name="description" content="Читати онлайн Поетику Арістотеля: Розділ III.">
		<meta name="author" content="Арістотель">
		<meta name="keywords" content="поезія, драма, класика, філософія">

		<meta name="viewport" content="width=device-width, initial-scale=1">
		<link rel="stylesheet" href="../../main.css">
	</head>

	<body>
		<article>
			<h1>III</h1>
			<p>
				Є щодо цього ще й третя відмінність — як саме наслідувати в кожному із
				згаданих випадків. Адже можна одними й тими ж засобами відтворювати одне
				й те саме, або розповідаючи про події, як про щось стороннє, як це робить
				Гомер, або від самого себе, не заміняючи себе іншим і виводячи усіх
				зображу­ваних осіб у дії.
			</p>

			<p>
				Ось у цих трьох відмінностях — чим, що і як — і полягає наслідування,
				як ми сказали напочатку. Отже, з одного боку,
				Софокл<sup>[<a href="#note1">1</a>]</sup> ніби наслідує Гомера, бо
				обидва вони зображають людей порядних, а з другого —
				Арістофана<sup>[<a href="#note2">2</a>]</sup>, бо вони обидва зображають
				людей діючих, і притому в самій дії.
			</p>

			<p>
				Тому, каже дехто, ці твори й звуться
				драмами<sup>[<a href="#note3">3</a>]</sup>, що люди в них зображаються діючими.
			</p>

			<p>
				<sub>1448 в</sub> Дорійці<sup>[<a href="#note4">4</a>]</sup> сперечаються
				за право називатися творцями трагедії і комедії,— комедію бо винайшли
				мегарці<sup>[<a href="#note5">5</a>]</sup>, як тутешні, в яких вона
				виникла разом із демократією, так і сіцілійські, тому що звідти походив
				поет Епіхарм<sup>[<a href="#note6">6</a>]</sup>, який жив набагато
				раніше Хіоніда і Магнета<sup>[<a href="#note7">7</a>]</sup>. На звання
				першовідкривачів трагедії претендують деякі з пелопонеських дорійців,—
				при­ чому для доказу наводять назви: кажуть, що селища навколо міст
				звуться у них комами ή χώμη, а в афі­нян — демами ό δῆμος, і що комедіанти
				мають свою назву не від дієслова χωμάζειν — гуляти, а від блу­кань по
				комах, коли до них не виявляли інтересу в містах. Та й поняття «діяти»
				у дорян визначається словом δρᾶν<sup>[<a href="#note8">8</a>]</sup>,
				а в афінян словом πράττειν. Отож, про відмінності в наслідуванні, про
				те, скільки їх і які вони,— сказано досить.
			</p>

		</article>

		<nav>
			<a href="./txt2.html">Попередня сторінка</a> — <a href="../poetyka.html">Зміст</a> — <a href="#">Наступна сторінка</a>
		</nav>

		<aside>
			<h2>Примітки</h2>

			<ol>
				<li id="note1">
					<p>
						<b>Софокл</b> (<nobr>496—406 рр. до н. е.</nobr>) — видатний
						грецький драматург, один із творців античної трагедії в її класичній
						фор­мі. Із 120 його трагедій і сатирівських драм до нас дійшло 7
						трагедій: «Антігона», «Цар Едіп», «Електра», «Еант» «Трахі- нянки»,
						«Філоктет», «Едіп в Колоні». Крім того, зберігся фраг­мент
						сатирівської драми «Слідопити». Українською мовою Со­фокла
						перекладали І. Франко, П. Ніщинський (І. Байда), Б. Тен.
					</p>
				</li>
				<li id="note2">
					<p>
						<b>Арістофан</b> (<nobr>446—385 рр. до н. е.</nobr>) — великий
						старо­грецький комедіограф, «батько комедії» (Енгельс),
						найвидатніший представник давньої, аттічної комедії — комедії
						політичної і викривальної, розквіт якої припадає на
						<nobr>V—IV ст. до н. е.</nobr> Літературна діяльність Арістофана в
						основному припадає на період Пелопонеської війни і кризи Афінської
						держави. Із 44 п’єс Арістофана збереглися комедії: «Ахарняни»,
						«Вершники», «Хмари», «Оси», «Мир», «Лісістрата»,
						«Жінки на святі Фесмофорій», «Жаби», «Жінки на народних зборах»,
						«Багатство». Українські переклади комедій Арістофана належать
						Т. Фран­кові, К. Лубенському, В. Свідзінському та Б. Тенові.
					</p>
				</li>
				<li id="note3">
					<p>
						<b>Драма</b> (від грецького слова «дія», «дійство») — один із трьох
						літературних родів (епос, лірика, драма), який розвинувся у
						стародавній Греції після епосу і лірики і досяг свого апогею
						у <nobr>V ст. до н. е.</nobr> у творчості Есхіла, Софокла, Евріпіда,
						Арістофана та інших. Крім поем Гомера, аттічне драма­тичне мистецтво
						становить найбільший вклад греків у світову лі­тературу. Драма як
						літературний рід у стародавній Греції мала три основні види:
						трагедію, комедію і сатирівську драму. Суть драми, за Арістотелем,
						полягає в тому, що наслідування в ній здійснюється дією, а не розповіддю.
					</p>
				</li>
				<li id="note4">
					<p>
						<b>Дорійці</b> — грецьке плем’я, яке населяло на материку весь
						Пелопоннес, Епір, Акарнанію, Етолію, із островів — Кріт, Кіферу,
						Мелос, Родос, Кос та південно-західне узбережжя Ма­лої Азії. Найбільш
						відомими з дорійців були лакедемоняни (спартанці).
					</p>
				</li>
				<li id="note5">
					<p>
						<b>Мегарці</b> — жителі Мегар — значного торговельного цен­тра на
						Корінфському перешийку. Демократична влада встано­вилась у Мегарах
						після вигнання тирана Феагена (біля <nobr>590 р. до н. е.</nobr>).
						З Мегар походив один з найвидатніших грецьких ко­медіографів
						Сусаріон, якого деякі античні вчені вважали твор­цем комедії.
						Мегарська комедія була надзвичайно примітивна, складалася, треба
						припускати, з невеликих жартівливих сценок. Цей мегарсвкий фарс
						переніс близько <nobr>580—570 рр. до н. е.</nobr> до Афін згаданий
						вище Сусаріон.
					</p>
				</li>
				<li id="note6">
					<p>
						<b>Епіхарм</b> (близько <nobr>540—450 рр. до н. е.</nobr>) — найвидатніший
						представник сіцілійської комедії, яка передувала ста­родавній
						аттічній комедії, автор комедійних творів на міфоло­гічні та побутові
						теми. До наших часів дійшли лише заголов­ки та незначні уривки
						(найбільший фрагмент зберігся з п’єси «Одіссей-перебіжчик»).
					</p>
				</li>
				<li id="note7">
					<p>
						<b>Хіонід і Магнет</b> — найдавніші афінські комедіографи,
						літературна діяльність яких припадає на
						першу половину <nobr>V ст. до н. е.</nobr>
						За свідченням Свіди, Хіонід почав ставити на сцені свої п’єси
						за 8 років до Саламінської битви, тобто в <nobr>488 р. до н. е.</nobr>
						Магнет здобуває перемоги, починаючи від <nobr>472 р. до н. е.</nobr>
						Твори жодного з них не дійшли до нашого часу.
					</p>
				</li>
				<li id="note8">
					<p>
						Цей аргумент не витримує критики, тому що і в аттічному діалекті
						назване дієслово вживається в значенні «ро­бити, творити, чинити».
						Зустрічається воно і в «Поетиці» Арістотеля у розд. XXII. Та й інші
						аттічні автори, як Есхіл, Софокл, Евріпід, Арістофан, Фукілід,
						Платон, його вживають.
					</p>
				</li>
			</ol>

		</aside>
	</body>

</html>
