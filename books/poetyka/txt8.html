<!doctype html>
<html lang="uk">

  <head>
    <meta charset="utf-8">
    <title>bebyx: Поетика Арістотеля (Розділ VIII)</title>
    <meta name="description" content="Читати онлайн Поетику Арістотеля: Розділ VIII.">
    <meta name="author" content="Арістотель">
    <meta name="keywords" content="поезія, драма, класика, філософія">

    <meta name="viewport" content="width=device-width, initial-scale=1">
    <link rel="stylesheet" href="../../main.css">
  </head>

  <body>
    <article>
		<h1>VIII</h1>
		<p>
	  Фабула буває единою не тоді, коли вона, як це вважає дехто, 
	  зосереджується навколо однієї особи. Адже й з однією 
	  людиною може трапитись безліч таких різноманітних подій, 
	  що деякі з них ніякої єдності не становлять; так само 
	  багато може бути і вчинків однієї особи, з яких теж 
	  не утворюється ніякої єдності. Ось чому, здається, 
	  помиляються ті поети, що створили 
	  «Гераклеїду»<sup>[<a href="#note1">1</a>]</sup> і 
	  «Тесеїду»<sup>[<a href="#note2">2</a>]</sup> та інші 
	  такого роду поеми, — вони вважають, що коли Геракл 
	  був один, то й фабула про нього повинна бути одна. 
	  У цьому відношенні, як і в інших, серед них вигідно 
	  виділяється Гомер, який і тут, здається, додержується 
	  правильної позиції завдяки чи то своїй вмілості, чи 
	  природному хистові. Складаючи «Одіссею», він описував 
	  не все, що трапилось з героєм. Наприклад, Гомер не згадує, 
	  як Одіссея було поранено на Парнасі або як він удавав 
	  божевільного під час зборів 
	  у похід<sup>[<a href="#note3">3</a>]</sup>, — адже ні 
	  одна з цих подій не виникла з необхідністю або ймовірністю 
	  з іншої, Гомер побудував «Одіссею», так само як і «Іліаду», 
	  навколо однієї дії, як ми її розуміємо.
		</p>
  
		<p>
	  В інших наслідувальних мистецтвах єдність полягає 
	  у відтворенні чогось одного; так і фабула, коли вона 
	  є наслідування дії, повинна відтворювати одну — і до 
	  того ж суцільну — дію, а частини подій повинні бути 
	  так сполучені, щоб з перестановкою або упущенням 
	  будь-якої частини порушувалося і мінялося ціле, 
	  бо те, що своєю наявністю або відсутністю не вносить 
	  помітних змін, не становить органічної частини цілого.
		</p>

    </article>

    <nav>
      <a href="./txt7.html">Попередня сторінка</a> — <a href="../poetyka.html">Зміст</a> — <a href="./txt9.html">Наступна сторінка</a>
    </nav>

    <aside>
      <h2>Примітки</h2>

      <ol>
	<li id="note1">
	  <p>
	    <b>Гераклеїда</b> — епопея про життя та подвиги Геракла. 
		Твори на таку тему писали Кінефон (VII ст. до н. е.), 
		Лісандр (V I ст. до н. е.), Паній (V ст. до н. е.) та інші.
	  </p>
	</li>
	<li id="note2">
	  <p>
	    <b>Тесеїда</b> — епопея міфічного афінського царя Тесея. 
		Авторами поем про нього були Зопір (IV ст. до н. е.), 
		Діфіл (V ст. до н. е.) та інші.
	  </p>
	</li>
	<li id="note3">
	  <p>
	    Про те, що Одіссея поранив на полюванні дикий кабан, 
		згадується коротко в «Одіссеї» (кн. X IX , 438 і далі), 
		але ніде в поемах Гомера немає мови про те, що Одіссей 
		удавав божевільного. За міфом Одіссей, не бажаючи 
		брати участі в поході на Трою, вирішив прикинутися 
		божевільним: він запряг до плуга вола і осла, а замість 
		зерна кидав у борозну сіль. Викрив його цар Евбеї 
		Паламед, який на шляху плуга поклав немовля — Одіссеєвого 
		сина Телемаха. Одіссей обминув немовля, і тим самим 
		викрив себе.
	  </p>
	</li>
      </ol>

    </aside>
  </body>

</html>
