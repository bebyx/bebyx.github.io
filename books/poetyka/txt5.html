<!doctype html>
<html lang="uk">

	<head>
		<meta charset="utf-8">
		<title>bebyx: Поетика Арістотеля (Розділ V)</title>
		<meta name="description" content="Читати онлайн Поетику Арістотеля: Розділ V.">
		<meta name="author" content="Арістотель">
		<meta name="keywords" content="поезія, драма, класика, філософія">

		<meta name="viewport" content="width=device-width, initial-scale=1">
		<link rel="stylesheet" href="../../main.css">
	</head>

	<body>
		<article>
			<h1>V</h1>
			<p>
				Комедія, як ми вже говорили, є зображення всього порівняно поганого в
				людині, але вади відтворю­ються не в усій повноті, а лише в тій мірі, в
				якій смі­шне є частиною неподобного; бо смішне — це яка-небудь помилка
				або неподобство, тільки не шкідливе і не згубне. Так, наприклад, комічна
				маска<sup>[<a href="#note1">1</a>]</sup> є щось непо­добне і потворне,
				але без виразу страждання.
			</p>

			<p>
				<sub>1449 в</sub> Отже, зміни трагедії і ті, хто їх запровадив, не
				лишились у невідомості, а зміни комедії, через те, що нею не
				зацікавились з самого початку, невідомі, бо акторам-комікам навіть
				дозвіл на постановку п’єси ар­хонт почав давати тільки згодом, а раніше
				вони були аматорами<sup>[<a href="#note2">2</a>]</sup>. Тільки коли
				комедія вже набула певних форм, починають згадувати й імена
				комедіографів. Але хто запровадив до вжитку маски або пролог, хто
				збільшив кількість акторів і т. ін.— це невідомо. Ком­понувати комічні
				фабули почали Епіхарм і Формід<sup>[<a href="#note3">3</a>]</sup>.
				Комедія з самого початку перейшла з Сіцілії до Гре­ції.
				Кратет<sup>[<a href="#note4">4</a>]</sup>, перший з афінян, покинувши
				ямбічну по­езію особистих нападок, взявся розробляти діалоги і фабули
				загального характеру.
			</p>

			<p>
				Щодо епічної поезії, то вона подібна до трагедії в тому, що зображає
				поважне за допомогою віршова­ного слова. Відрізняється вона від трагедії
				незмін­ністю простого розміру і розповідним викладом. Щодо протяжності
				зображуваних подій у часі, то трагедія має по можливості вмістити свою
				дію в одноденний кругообіг сонця або якнайменше з нього
				виступати<sup>[<a href="#note5">5</a>]</sup>. А епопея не обмежена в
				часі,— тим вона і відрізняється від трагедії, хоча спершу і в тра­гедіях
				робили так само, як і в епічних творах.
			</p>

			<p>
				Щодо складових частин поетичних творів, то де­які з цих частин спільні
				для обох родів поезії, а деякі властиві тільки трагедії. Тому кожен, хто
				може су­дити про трагедію — хороша вона чи погана,— може судити і про
				епічні твори, бо те, що містить у собі епопея, наявне і в трагедії, хоч
				не все з того, що є в трагедії, є також і в епопеї.
			</p>

		</article>

		<nav>
			<a href="./txt4.html">Попередня сторінка</a> — <a href="../poetyka.html">Зміст</a> — <a href="#">Наступна сторінка</a>
		</nav>

		<aside>
			<h2>Примітки</h2>

			<ol>
				<li id="note1">
					<p>
						 <b>Комічна маска</b> маска зображала потворне обличчя з великими
						 фізичними вадами: товстими губами, широченним лицем, ви­тріщеними
						 очима, піднятими догори бровами. Взагалі, маска в античному театрі
						 є залишком обрядових дійств на честь Діоніса, учасники яких
						 переряджались, надіваючи маски бога, демона або звіра. Надівання
						 маски в обрядовій драмі корінить­ся у первісному світогляді, вірі,
						 що людина, яка надіває мас­ку, володітиме якостями тієї істоти, яку
						 зображає маска. За­стосування маски в античному театрі виключало з
						 гри міміку обличчя, істотну у сучасного актора; але античному
						 акторові маска давала змогу виступати в декількох ролях в одній і
						 тій самій п’єсі, навіть у жіночій ролі. Крім того, в масштабах
						 ан­тичного театру, який за розмірами був вдесятеро більший від
						 сучасного, все одно міміки обличчя глядачі не бачили б.

					</p>
				</li>
				<li id="note2">
					<p>
						В Афінах дозвіл на постановку трагедії або комедії да­вав архонт
						(один із членів уряду), який здійснював контроль над ідеологією
						драматичних творів. Коли архонт допустив п’єсу до вистави, він
						призначав для твору хор (для комедії — з 24 чоловік) за рахунок
						якого-небудь заможного афінського громадянина, який називався
						хорегом, тобто керівником хору. Афінська держава взяла на себе
						контроль над виставами за часткове сплачування витрат, пов’язаних з
						постановкою п’єс — з <nobr>534 р. до н. е.</nobr> для трагедії і з
						<nobr>486 р. до н. е.</nobr> для коме­дії. Дозвіл архонта на
						постановку виражався формулою: «Дати хор». Першим комедіографом,
						який одержав хор, був Хіонід. Це означало, що народна аттічна
						комедія одержала офіціальне визнання.
					</p>
				</li>
				<li id="note3">
					<p>
						<b>Формід</b> — грецький комедіограф, сучасник Епіхарма, жив у
						Сіракузах при дворі тирана Гелона. Твори його не збереглися.
					</p>
				</li>
				<li id="note4">
					<p>
						<b>Кратет</b> — афінський комедіограф
						<nobr>(V ст. до н. е.)</nobr>. За свідченням Арістотеля, Кратет
						перший облишив різкі особи­сті нападки і зосередив увагу на обробці
						діалога й фабули. До нас дійшли лише незначні уривки двох його
						фантастичних комедій (особливо цікава комедія «Звірі»). Кратета
						характе­ризує Арістофан у «Вершниках» (537 і далі).
					</p>
				</li>
				<li id="note5">
					<p>
						Це місце теоретики французького класицизму тлума­чили як обов’язкову
						вимогу для драматургів, в силу якої дія трагедії повинна відбуватися
						протягом одного дня. Насправді Арістотель лише констатує стан, який
						існував в грецькій тра­гедії, де дія не перевищувала своєю тривалістю
						одного дня і з уваги на недосконалість сценічної техніки відбувалась
						в одно­му місці.
					</p>
				</li>
			</ol>

		</aside>
	</body>

</html>
